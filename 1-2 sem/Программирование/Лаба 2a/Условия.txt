Лабораторні роботи 2a та 2b є двома частинами однієї лабораторної
(присвяченої спискам), тому треба виконувати обидві частини для отримання
повних балів.
В цій лабораторній необхідно реалізувати задану структуру даних (див.
варіанти 1-5 ), використовуючи три різні підходи:
1. На основі масиву фіксованого розміру. При виході за межі масиву
видавати повідомлення про помилку.
2. На основі масиву змінного розміру (ArrayList, наприклад, std::vector).
3. На основі зв’язного списку. Самостійно обрати однозв’язний чи
двозв’язний список та інші деталі реалізації.
В заданій структурі даних необхідно зберігати дані, що описані в
підваріантах 1-5 . Можна також реалізувати механізм, що дозволить зберігати
в структурі дані довільних типів – за правильну реалізацію можна отримати
додаткові бали.
В реалізації на основі масиву змінного розміру можна використати
бібліотечну реалізацію. Можна також реалізувати цю структуру даних
самостійно і порівняти з бібліотечною реалізацією, за це можна отримати
додаткові бали.
Необхідно реалізувати наступні режими роботи для реалізованої
програми:

1. Інтерактивний діалоговий режим – коли користувач може
вибирати, які операції виконувати та задавати необхідні
параметри.
2. Демонстраційний режим – задаються фіксовані значення
параметрів та послідовності виконання операцій, що
демонструють правильність роботи структур даних та операцій в
різних ситуаціях. В цьому режимі користувач не має нічого
вводити.
3. Автоматичний режим “benchmark” з вимірами ефективності
роботи різних версій структур даних.
В автоматичному режимі необхідно виміряти та порівняти час
виконання кожної операції окремо для всіх трьох версій. (Можна також
запропонувати декілька комплексних сценаріїв використання, що об’єднують
різні операції у певній логічній послідовності, та виміряти час їх виконання –
за цікаві та осмислені сценарії будуть виставлені додаткові бали). Можна
додатково виміряти розмір пам’яті, який займають структури даних (і
отримати додаткові бали). Варто виміряти час виконання для різних
розмірів структур даних та різної кількості операцій. Результати вимірів для
всіх розглянутих розмірів, операцій та сценаріїв треба зберегти та надати
викладачу під час здачі лабораторної.
Всі версії структур даних, режими роботи, операції та сценарії мають
бути реалізовані в рамках однієї програми (тобто один виконуваний файл,
одна функція main(), довільна кількість файлів з кодом).
==================================================
Мій Варіант
1. Реалізувати структуру даних «список» з наступними операціями: 1)
create_empty – створення пустого списку; 2) append – додавання
елементу в кінець списку; 3) insert – вставка елементу перед елементом
з індексом k; 4) remove – видалення елементу з індексом k; 5) get, set –
доступ до елементу за індексом; 6) length – довжина списку.
Підваріант
2. В структурі зберігаються дати (день, місяць, рік)